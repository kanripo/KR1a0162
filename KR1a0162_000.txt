# -*- mode: mandoku-view -*-
#+TITLE: 周易章句證異
#+DATE: 2015-09-23 09:35:45
#+PROPERTY: JUAN 0
<pb:KR1a0162_WYG_000-1a>¶
欽定四庫全書　　　　經部一¶
　周易章句證異　　　　　易類¶
　　提要¶
　　　　(臣/)等謹案周易章句證異十二卷¶
　　　國朝翟均亷撰均亷字春沚仁和人官内閣中¶
　　　　書是編取周易上下經古今本同異之處互¶
　　　　相考證如李鼎祚卦辭前分冠序卦周燔卦¶
　　　　辭前列大象卦辭復列彖𫝊趙汝楳卦辭前¶
<pb:KR1a0162_WYG_000-1b>¶
　　　　列大象卦辭後列彖傳次文言次爻辭李過¶
　　　　方逢辰乾卦卦辭後列彖傳次文言釋彖處¶
　　　　次大象次爻辭蔡淵卦辭後列大象次彖傳¶
　　　　文言别為一傳傳低一字王洙于經中不載¶
　　　　卦辭别為一篇之類此篇章之同異也如乾¶
　　　　卦三爻孟喜作夕惕若夤句厲无咎句苟爽¶
　　　　虞翻王弼作夕惕若厲句邵子朱震朱子作¶
　　　　夕惕若句此句讀之同異也遂卦逐爻悉為¶
<pb:KR1a0162_WYG_000-2a>¶
　　　　臚列間或附以己意以亷案二字别之古今¶
　　　　本異同之處校勘頗為精宻雖近時之書而¶
　　　　所言皆有依據轉勝郭京舉正以意刋改託¶
　　　　言于王韓舊本者也乾隆四十五年十一月¶
　　　　恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶

