# -*- mode: mandoku-view -*-
#+TITLE: 周易章句證異
#+DATE: 2015-09-23 09:35:45
#+PROPERTY: JUAN 12
<pb:KR1a0162_WYG_012-1a>¶
欽定四庫全書¶
　周易章句證異卷十二¶
　　　　　　　　　　　内閣中書翟均㢘撰¶
雜卦𫝊¶
　熊朋來襍從衣集聲俗作雜¶
　鄭𤣥曰舊次在序卦後韓伯及吕大防諸儒同惟俞¶
　琰在說卦後序卦前　鄭𤣥無雜卦¶
乾剛坤柔比樂師憂¶
<pb:KR1a0162_WYG_012-1b>¶
臨觀之義或與或求¶
屯見而不失其居蒙雜而著¶
　雜鄭𤣥作稚(云稚誤作雜當蒙昩㓜稚之/時心无所定非叢雜之義)　著張子¶
　曰古著字¶
震起也艮止也損益盛衰之始也¶
大畜時也无妄災也¶
萃聚而升不來也謙輕而豫怠也¶
　怠京房作治　虞翻作怡也(云豫薦樂祖考故怡之/或言怠也  李鼎祚作)¶
<pb:KR1a0162_WYG_012-2a>¶
　(怡平項安世曰怡時災來于韻為協然怠字何嘗不/協  上去入之分自沈約始豫怠二字本是古語)¶
噬嗑食也賁无色也¶
　食晁說之曰食一作合¶
兌見而巽伏也¶
　見鄭𤣥作說(本晁/說之)¶
隨无故也蠱則飭也¶
　飭鄭𤣥虞翻王肅作飾(一本作節誤宗李鼎祚作餙/蘇軾李衡王  𫝊李簡王申)¶
　(子熊良輔同作毛居/正曰飭音敕  餙誤)¶
<pb:KR1a0162_WYG_012-2b>¶
剥爛也復反也¶
晉晝也明夷誅也¶
　俞琰作明夷昧也(昩誤/作誅)¶
井通而困相遇也¶
咸速也恆久也¶
渙離也節止也解緩也蹇難也暌外也家人内也否泰¶
反其類也¶
大壯則止遯則退也¶
<pb:KR1a0162_WYG_012-3a>¶
大有衆也同人親也革去故也鼎取新也小過過也中¶
孚信也豐多故親寡旅也¶
　衆荀爽作終　荀爽作豐多故親(絶句/)寡旅也(句/)虞¶
　翻作豐多故(句/)親寡旅也(句陸德明曰衆家以豐多/  故絶句李鼎祚亦无也)¶
　(字毛竒齡云李有也字按今李本亦有也字者廷郭/雍朱子項安世王申子李簡胡炳文林希元楊  筠)¶
　(陳仁錫張振淵陸時位顧炎武/毛竒齡查慎行成徳同无也字)謹案　周易折中无¶
　也字吕祖謙云豐多故今本有也字(韓伯蘇軾朱震/王宗𫝊李衡吳)¶
　(澄胡一桂董楷董真卿熊良輔/俞琰梁寅洪守美同有也字)謹案　周易述義有¶
<pb:KR1a0162_WYG_012-3b>¶
　也字　項安世曰卦名皆句上旅獨在下者取其韻¶
　之叶也以多故對寡親則故非事故之故¶
離上而坎下也¶
小畜寡也履不處也¶
需不進也訟不親也¶
大過顛也姤遇也柔遇剛也漸女歸待男行也頤養正¶
也既濟定也歸妹女之終也未濟男之窮也夬决也剛¶
決柔也君子道長小人道憂也¶
<pb:KR1a0162_WYG_012-4a>¶
　姤石經于此獨作遘(鄭𤣥李鼎祚朱震王宗/𫝊同朱震曰遘當作姤)　憂鄭¶
　𤣥(本晁/説之)虞翻作消(李氏鼎祚同廉按/今李本亦作憂)¶
　蘇軾改作頤養正也大過顛也姤遇也柔遇剛也夬¶
　決也剛決柔也君子道長小人道憂漸女歸待男行¶
　也歸妹女之終也既濟定也未濟男之窮也云乾坤¶
　至需訟兩兩相從明相反之義大過以下非相從之¶
　次𫝊者失之也凡八卦今改正而相從之次相反之¶
　義煥然若合符節(朱子𤼵改/本同蘇氏)¶
<pb:KR1a0162_WYG_012-4b>¶
　蔡淵改作大過顛也頤養正也既濟定也未濟男之¶
　窮也歸妹女之終也漸女歸待男行也姤遇也柔遇¶
　剛也夬決也剛決柔也君子道長小人道憂也云自¶
　大過以下有亂簡案雜卦例皆反對協韻為序今以¶
　其例改正(吳氏澄同以邱富國曰今依蔡易讀之則/八卦既得  類從而韻亦叶但不當僭改)¶
　(經文耳不董真卿案蘇氏亦有改正自頤大過而下/數卦然  若蔡氏之妥  熊朋來自姤遇也以下後)¶
　(儒多以意改定或違對卦之例或失古韻之音/惟蔡氏所改定者為可通故熊氏本同蔡氏)¶
　俞琰曰頤養正也大過顛也既濟定也未濟男之窮¶
<pb:KR1a0162_WYG_012-5a>¶
　也歸妹女之終也漸女歸待男行也姤遇也柔遇剛¶
　也夬決也剛決柔也君子道長小人道憂也¶
　毛竒齡曰疑改作大過顛也頤養正也漸女歸待男¶
　行也歸妹女之終也既濟定也未濟男之窮也姤遇¶
　也柔遇剛也夬決也剛決柔也君子道長小人道憂¶
　也¶
　晁說之曰鄭云自大過顛也以下卦音不協似錯亂¶
　失正弗敢改耳¶
<pb:KR1a0162_WYG_012-5b>¶
　朱子曰自大過以下卦不反對或疑其錯簡今以韻¶
　協之又似非誤未詳何義(胡氏炳文曰本義謂大過/以下疑其錯簡今以韻協)¶
　(之又似/非誤)¶
　¶
　¶
　¶
　¶
　周易章句證異卷十二¶

